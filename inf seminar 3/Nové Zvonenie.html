<html> 
	<head>
		<title> Nové zvonenie
		</title>
	</head>
	<body>
		<h1>
			Nové Zvonenie
		</h1>
		<p>
			Isto ste si všimli, že sa na našich školských chodbách nedávno (od januára) začali ozývať nové zvuky a piesne. Samozrejme, bolo to nové zvonenie vytvorené žiakmi zo septimy, ktorí tvorili
			peciálne zvonenie aj na vianočné obdobie. Položili sme jednému z hlavných iniciátorov zmeny zvonenia pár otázok a takto nám odpovedal.
		</p>
		<h2>
			Prečo ste sa rozhodli zmeniť zvonenie?
		</h2>
		<p>
			Na základe vlastnej skúsenosti ako aj po konzultácii s vedením školy a vybranou vzorkou učiteľov sme usúdili, že je čas na zmenu. Tematické krátkodobé obmeny, ako napríklad pri príležitosti vianočných sviatkov alebo Valentína sa osvedčili, teda ohlasy boli výlučne pozitívne, a tak sme nevideli dôvod, prečo v tomto trende nepokračovať aj na dlhodobej báze. Nechceme odsudzovať predošlé zvonenie, no mali sme pocit, že školské prostredie si vyžaduje istú sviežosť, dynamiku či naopak, cítili sme potrebu, že v istých momentoch je dôležité spomaliť, možno nájsť vnútorný pokoj pri započúvaní sa do skladieb z animovaných rozprávok, ktoré mnohým z nás tvorili neoddeliteľnú súčasť detstva oba aspekty sme bohužiaľ v tónoch minulého zvonenia hľadali márne.
		</p>
		<h2>
			Bola zmena zvonenia ľahká a fungovalo to na prvý raz?
		</h2>
		<p>
			Určite nie. Ako sme sa, predpokladám, všetci presvedčili na vlastné uši, celý proces a nakoniec aj (našťastie) šťastlivý výsledok nášho počínania bol podmienený nespočetným množstvom neúspešných pokusov. Dovolíme si však prehlásiť, že dnes sme citeľne skúsenejší a pokiaľ na to príde, zmena nastane plynulejšie.
		</p>
		<h2>		
			Aké pesničky teraz budú znieť na našich chodbách?
		</h2>
		<p>
			Skladby sú všeobecne rozdelené do troch kategórií (z každej kategórie po šesť skladieb):
		</p>
		<ol>
			<li>
				už spomínaná hudba z animovaných rozprávok, ako napr. Ratatouille, Up (Hore) alebo Toy Story (Príbeh hračiek)
			</li>
			<li>
				piesne slovenských a českých interpretov (Meky, Helenka Vondráčková či Richard Müller)
			</li>
			<li>
				zahraničné piesne (Bob Marley, Nina Simona, Pink Floyd)
			</li>
		</ol>
		<p>
			V určitých prípadoch je dôležité, kedy skladba odznie; je v nejakom konkrétnom vzťahu k času, kedy hrá. Zväčša je však poradie dielom náhody.
		</p>
		<h2>
				Nachádzajú sa v zvonení nejaké špeciálne pesničky v špeciálny deň?
		</h2>
		<p>
			Áno. Piatok, piata hodina.
		</p>
		<p>
			Spovedaný chcel zachovať anonymitu, nevedno z akého dôvodu. (Asi sa hanbil).
		</p>
		<p>
			Lívia Turoková-Hetešová tercia, anonymný septimán
		</p>
		
		
	</body>
</html>